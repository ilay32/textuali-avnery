<!DOCTYPE HTML>
<html>
<head><meta http-equiv="content-type" content="text/html; charset=UTF-8"/>
<meta name="generator" content="KolHamilim+ABBYY FineReader 12"/>
<link rel="stylesheet" href="../css/flip-avnery-embedded-page.css" type="text/css">
</head>
<body>
<div class="pagelive">
<p>| 10</p>
<p dir="rtl">פרולוג</p>
<p dir="rtl">This is in English</p>
<p dir="rtl">לנושא. סיפורי האישי עשוי לעזור בהבנת דעותי. אנסה לרשום אותו כאן — לא מפני שהוא יוצא מן הכלל, כי אם להיפך, מפגי שהוא טיפוסי.</p>
<p dir="rtl">* * *</p>
<p dir="rtl">שמי הוא מן התנ״ך. אורי פירושו אור. אבנר היה שר צבאו של שאול המלך, דמות שמצאה חן בעיני תמיד.</p>
<p dir="rtl">לא נולדתי עם שם זה. נטלתי אותו לעצמי. כמו רוב בני גילי בפלסטינה (א״י) של או, שיניתי את שמי מיד עם הגיעי לגיל 18. במעשה אחד זה&nbsp;הכרזנו על עצמאותנו, על השתחררותנו מן העבר. שרפנו את הגשר בינו&nbsp;לבינינו. הפזורה היהודית, העולם של אבותינו, תרבותם ורקעם — לא&nbsp;רצינו שום עסק עמם. היינו גזע חדש, אומה חדשה. נולדנו ברגע שבו דרכה&nbsp;רגלנו על אדמת ארץ־ישראל. היינו עברים יותר מאשר יהודים. שמותינו&nbsp;העבריים החדשים הכריזו על כך.</p>
<p dir="rtl">הייתי בן 10 כאשר הורי הביאו אותי לארץ. כבר אז מילאה הפוליטיקה את עולמי. את 10 שנותי הראשונות ביליתי בגרמניה. הייתי בן 6 כאשר&nbsp;זכה היטלר בנצחונו הגדול הראשון בבחירות. לאחר־מכן היתה מלחמת&nbsp;הנאצים על השלטון הגורם העיקרי בחיינו. התהלוכות האין־סופיות של&nbsp;פלוגות־הסער בחולצותיהן החומות, קרבות הרחוב בין הנאצים והקומוניסטים, הצבאות הפרטיים לובשי המדים של המפלגות הרבות — אלה היו&nbsp;נוף ילדותי.</p>
<p dir="rtl">הפוליטיקה היתה הנושא המרכזי בשיחות המשפחה ליד שולחן האוכל. הפוליטיקה היתה הגורם המכריע — לאין שיעור רציני יותר, חשוב יותר,&nbsp;אף מן המוסיקה של ברהמס, שאהב אבי.</p>
<p dir="rtl">אבי היה בנקאי. משפחתנו היתה שייכת למעמד הבינוני, אמידה, מסודרת. כמו אביו לפניו, היה אבי חדור רוחו של חינוך גרמני הומניסטי, שרוי&nbsp;בלטינית וביוונית עתיקה, מושרש עמוק באידיאליזם חסר יומרות שליווה&nbsp;אותו כל ימי חייו.</p>
<p dir="rtl">אבי גם היה ציוני. כאשר נשא את אמי, בשנת 1913, נתנו לו כמה מידידיו, כמתנת נשואין, מיסמך שהעיד כי ניטע עץ על שמו בפלסטינה.&nbsp;אולם בגרמניה שלפני היטלר, לא היה פירושה של הציונות עלייה לארץ־&nbsp;ישראל. איני מאמין, כי הדבר עלה אי־פעם בדעת אבי. להיות ציוני,&nbsp;פירושו היה, קודם כל, להיות נון־קונפורמיסט (אני חושד מאוד שאבי&nbsp;השתעשע בהרגזת המתבוללים בסביבתו, ששנאו את הציונות). פירושו היה&nbsp;גם להיות ער לסבלות היהודים בכל מקום, לרחוש אהדה למאבקם של</p>
</div>
</body>
</html>
